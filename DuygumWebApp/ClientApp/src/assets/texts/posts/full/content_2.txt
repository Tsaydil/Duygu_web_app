Pek çok kişi psikoterapiyi sadece bilinç dışına bastırılan birtakım olayların bulunup çıkartılması olarak hayal eder. Oysa ki psikoterapi çoğu zaman bir bütünleşme sürecidir.
Bütünleşme; geçmişle bugün arasındaki bağlantıların kurulması, bireyin içindeki farklı kimlik parçalarının birleştirilmesi, duygu, düsünce, davranış ve dış gerçeklik arasındaki uyumun sağlanması gibi süreçleri içerir.

Ruhsal bütünleşme sağlandıkça kişi:
• Hayata tek kutuptan bakmak yerine bir şeyin iyi ve kötü yönlerinin ayni anda bulunabileceğini idrak etmeye baslar.
• Dünyayı daha gerçekçi bir şekilde algılamaya, gerçeklik zeminine dayanan ilişkiler kurmaya başlar.
• Duygu, düşünce ve davranışlarda uyum oluşur.
• Güven duygusunu artırarak olumsuz olayları tolere edebilme kapasitesini geliştirir.
• Saldırgan taraflarının farkına varıp kabul eder. Böylelikle öfke duygusunu daha kontrollü bir şekilde deneyimlemeye baslar.
• İnkâr edilen duyguları yeni bir anlayışla deneyimlemeye başlar.
• Sevme ve üretme kapasitesi artar.
• Gerçek dışı endişeleri daha gerçekçi endişelere dönüşür.
• Eylemlerin arkasındaki motivasyonları fark etmeye baslar.
• İşlevselliği yükselir.