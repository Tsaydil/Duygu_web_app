Terapi bir süreçtir. Zaman içerisinde bir dizi iyileşme deneyimi ve değişiklikler yapma sürecidir. Bilinçli ve bilinçdışı değişiklikleri yeni davranışa ekleme sürecidir.
Pek çok kişi psikoterapiyi sadece bilinç dışına bastırılan birtakım olayların bulunup çıkartılması olarak hayal eder. Oysa ki psikoterapi çoğu zaman bir bütünleşme sürecidir.
Psikoterapinin temel prensiplerinde, ifade edilemeyeni ifade etmek, bilinç düzeyinde olmayanı bilinç düzeyine çıkarmak, duygu ve düşünceleri birleştirmek vardır.
Bazen seanslarda danışanlarımın ‘neden böyle hissediyorum, bunu hissetmek istemiyorum, bir an önce geçsin istiyorum’ gibi sözleri oluyor. Bunu bazen arkadaşlarımdan, çevremden de duyuyorum, ne yalan söyleyim bazen ben de kendimi böyle düşünürken yakalıyorum.