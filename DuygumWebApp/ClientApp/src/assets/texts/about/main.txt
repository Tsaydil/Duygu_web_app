   Uzman Psikolojik Danışman Duygu Koyuncu Aydil, lisans eğitimini Necmettin Erbakan Üniversitesi Rehberlik ve Psikolojik Danışmanlık bölümünde yüksek onur derecesi ile tamamladıktan sonra, yüksek lisansını aynı üniversitede "Diyalektik Davranış Terapisi Grup Beceri Eğitimlerinin Öfke Kontrol Problemi Olan Ergenlerde Kullanımı" başlıklı tezi ile bitirdi. Şu anda yine aynı üniversitede doktora sürecine devam etmektedir. Yayınlanmış ve halen üzerinde çalışmakta olduğu akademik çalışmaları mevcuttur.

   Lisans dönemi boyunca ve mezuniyeti sonrasında birçok gönüllü faaliyete katılmıştır. Halen yurtlarda, kurslarda ve derneklerde faaliyetlerine devam etmekte ve ihtiyaca yönelik seminerler ve eğitimler düzenlemektedir.

   2019 yılından bu yana çeşitli eğitimler almakta ve süpervizyonlarına devam etmektedir. Dinamik-Bütüncül Psikoterapi, Bütüncül Çocuk ve Ergen Psikoterapisi, Aile Danışmanlığı aldığı uzun soluklu eğitimlerdendir. Yetişkinler, ergenler, çiftler ve ailelerle terapi süreci yürütmektedir. Terapi sürecinde psikodinamik temelli bütüncül bakış açısını benimsemektedir. Yüz yüze seanslarını Konya’da gerçekleştirip, çeşitli il ve ülkelerden danışanlarıyla ise online olarak süreci yürütmektedir.